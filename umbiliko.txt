   Kiam mi printigis la revuon "la Sago", aŭ, por paroli pli
ĝuste, kiam mi printigis miajn provojn de paĝoj por la revuo,
la persono kiu okupiĝis pri la laborejo de printo donis al mi
tiun malgrandan kajeron, sur kiu mi skribas tiujn liniojn. Mi
esperas, ke mi ne faros erarojn tro multajn, sed mi ne certas pri
tio, ĉar mi nur havas kun mi tre malgrandan vortaron.

   Eble mi povintus komenci skribante la daton:

Sabaton, la 4an de julio 2018.

   Mi sidas en la vagonaro per kiu mia patro estas partanta al
Sviso kaj Savojo, kiel ĉiujare. Mi akompanas lin ĝis la pariza
stacidomo de Lyon, kaj mi helpas lin portante lian valizon.


   Ekde kelkaj semajnoj, la vetero estas varmega. Verdire, ege
tro varmega. Tiu temperaturo estas ege nenormala, eĉ
konsiderante ke nun povus esti nur belega somero. Ne, tute ne.
Mi, kiel multaj personoj, pensas ke la malreguligo de la klimato
estas de nun grava ĝis la grado kiam la homa civilizacio
peligras fali kaj morti. Mi ne plu estas tre juna (mi estas
kvindek ok jaraĝa), mi komencas suferi kormalsanon, kaj mi
verŝajne mortos antaŭ ol tiu ruiniĝo komplete okazos. Tamen,
mi opinias ke tiu evoluo de la homa socio estas tre malgaja
afero. Mi ŝatintus "forlasi la mondon kiel mi ŝatintus trovi
ĝin kiam mi alvenas ĝis gi"... kaj ŝajnas ke la tuta malo
okazos. Kvankam mi tre malmulte respondecas je tiu afero, tiuj
ideoj plenumas min je honto kaj memriproĉo.

   Verdire, tiuj pensoj ne gravas multe, kaj mia motivo por verki
tekston rilatan al ili, estas nur ke tiu maniero fari estas bona
preteksto por skribi esperante.


   Iomete da tempo pasis. Mi forlasis Paĉjon en la stacidomo de
Lyon, kaj nun mi revenas al Rambouillet per "omnibusa"
(ĉiehaltanta) vagonaro. Nun la temperaturo en tiu vagonaro estas
tre eltenebla, eĉ agrabla. Tamen ŝajnas al mi ke ne estas
klimatizado en tiu vagono, do eble la temperaturo iĝos baldaŭ
neeltenebla. Ni esperu ke ne!

   Kion mi faros, kiam mi alvenas en Rambouillet? Unue mi povus
trinki ion en la kafejo proksime al la stacidomo, ion malvarmega,
prefere. Kaj ĉi-vespere, eble mi iros malproksime el la urbo por
vidi la falstelojn, ĉar ni nun vivas dum la periodo (komenco de
aŭgusto) en kiu tiuj beletaj aferoj videblas.

== Relu sur Courteline.


Merkredon, la 8an de julio 2018.

   Dum la foresto de mia patro, mi komencis fari tion, kion mi
planis fari: mi manĝis kvazaŭ ĉion, kiu postrestis en la
fridujo; mi metis en la lavmaŝinon tion, kion mi devis lavi,
inter aliaj la littukojn de la dormoĉambro de mia patro (jen
pluraj vortoj, kiujn mi devus perfekte koni, kaj verŝajne mi
forgesis). Sed mi devas ankoraŭ aranĝi la orlon (randon) de la
ĝinzo kiun mia patro donis al mi antaŭ kelkaj semajnoj. Kiam mi
farintos tion, mi finfine povos lavi la pantalonon, kiun mi
surportas ekde monatoj! Pensi tion estas aĉa ideo: mi negliĝas
min, mi "lasas min iri", kiel kantas Aznavour.


   Hodiaŭ mi tagmanĝas en la ĉina restoracio "Reĝa Gazerana"
("Royal de Gazeran"), kie la pagmaniero (aŭ formulo; jes,
"formulo" estas ĝusta vorto, kaj ne temas pri strangforma ulo!)
estas "buffet à volonté". Kiel traduki tion? Bufedo laŭplaĉa,
senlima. Finfine, ŝajnas al mi ke estas bonega ideo redakti ĉi
tie tiujn neinteresajn novaĵojn. Tio trudas (aŭ devigas) min
serĉi tradukojn pri la plej maloriginalaj (banalaj) aferoj...
kaj ekkompreni ke ekzistas multaj aferoj pri kiuj mi ne konas la
ĝustan vortotrezoron... Ho Dio, kian amason da francismoj mi
skribas! Mi nepre devos korekti tiun tekston, kiam mi estas
hejme, helpante min per miaj bonegaj vortaroj.


   Tion, kion mi ankoraŭ forgesis fari kvankam mi nepre ne devas
forgesi ĝin, estas kontroli kontojn kun la tri tunoj da resumoj
(tabeloj) ke mia banko min alsendas.


Jaŭdon, la 16an de aŭgusto 2018.

   Kia varmega estas la temperaturo en ĉi tiu trajno! La
klimatizado evidente ne funkcias, kaj mi estas tute malsekigata
pro mia ŝvito. Oni vere ne plu povas nei la efektiveco de la
klimata malreguligo. Mi jam diris tion, kaj tre verŝajne mi tre
ofte devos rediri ĝin!

   Tiu ĉi kroniko estas la ekzakta malo de tiu, kiun mi verkis
komencante tiun kajeron: hodiaŭ, mi iras al Parizo por akcepti
(ĝusta vorto? mi dubas tion!) mian patron, kiun revenas el
Savojo. Li ne restis tie eĉ nur dum du plenaj semajnoj. Mi
pensas, ke liaj montoj kaj ilia vido nuntempe nur malgajigas lin:
li havas tro da memojoj de mortaj personoj tie: temas pri liaj
gepatroj, lia edzino (t.e. mia panjo) kaj lia filino (t.e. mia
fratino). Mi komprenas tion, sed egoiste mi ĉefe bedaŭras ĝin
ĉar mi povis labori trankvile (kaj, krome kaj ne ĉefe, nude) en
nia malplena hejmo, kiam mia patro ne ĉeestis.

   Mi ne faris tion, kion mi nepre ne devis forgesi fari, kiel mi
skribis en la lasta kroniko. Tamen mi iomete autaŭeniris dum la
mallonga foresto de mia patro. Mi praktikis (mi kontrolu tiun
vorton!) tri komputikajn teknikojn: Docker, Django kaj Git. Mi
ankoraŭ ne iĝis spertulo je neniu el ili, sed mi ankaŭ ne plu
estas tuta nescianto pri ili, kaj tio jam estas grava progreso.
